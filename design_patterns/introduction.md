# ডিজাইন প্যাটার্ন ভূমিকা

সফটওয়্যার ডেভেলপমেন্ট এ বহুল আলোচিত একটি BuzzWord হচ্ছে ডিজাইন প্যাটার্ন । সফটওয়্যার ডেভেলপাররা সাধারণত অনেক জটিল জটিল সমস্যার সমাধান করে থাকেন। যদি দেখা যায় এই সমস্যাগুলো বার বার ডেভেলপারদের সমাধান করতে হচ্ছে , তাহলে তারা এই সমস্যাগুলোর সবচেয়ে ভালো একটি সমাধান বের করে ফেলেন যাতে করে ভবিষ্যতে এরকম সমস্যা দেখা দিলে সহজেই এর সমাধান করে ফেলা যায় ।

সফটওয়্যার ডিজাইন করতে গেলে ডিজাইন প্যাটার্ন অনেক কাজে লাগে। কেননা ডিজাইন প্যাটার্ন হচ্ছে একটা সমস্যার পরীক্ষিত এবং প্রমাণিত সমাধান। সহজ কথায় বলতে গেলে ডিজাইন প্যাটার্ন হচ্ছে কোনও নির্দিষ্ট সমস্যার সমাধানের টেমপ্লেট।

ডিজাইনপ্যাটার্ন কোনও ল্যাঙ্গুয়েজের উপর ডীপেন্ড করে না তাই আপনারা যে ল্যাঙ্গুয়েজেই কাজ করেন না কেনো, ডিজাইন প্যাটার্ন শেখা এবং সেটা এপ্লাই করে ভালো সফটওয়্যার ডিজাইন করা কঠিন কিছুনা ।
